54 Thigũkũ ya mbere ya Gũkua na Kũriuka kwa Jesũ
54 The First Easter
Written by Edward Hughes,        54/60 www.bibleforchildren.org
Kikuyu (Gĩgĩkũyũ) Language Story Book
Mũtumia ũcio akĩrũgũma
kĩrĩmainĩ kĩu harĩ na inegene,
maitho make marĩ natha
meroreire gĩko kĩu gĩa
kũmakania. Mũrũwe nĩgũkua
akuaga. Mũtumia ũcio aarĩ
nyina Maria na arũgamĩte
hakuhĩ na harĩa Jesũ
aambirwo mũtharabainĩ.
Maũndũ maya mothe
mahuanĩkire atĩa? Guokire
atĩa ũtũũro ũrĩa warĩ
mwega wa Jesũ ũgĩtuĩka
wa kũniinwo na njĩra ĩno ya
thoni? Kũngĩhoteka atĩa
Ngai etĩkĩrie mũrũwe
aambwo mũtharabainĩ
akuĩre ho? Kaĩ hiihi Jesũ
atamenyaga nĩwe ũ? Kaĩ
hiihi mũbango wa Ngai
wagire kũhinga?
Aca! Mũbango wa Ngai
ndwahĩtanĩte. Jesũ ndaarĩ na
mahĩtia o na manini.
Nĩamenyaga hĩndĩ ciothe atĩ
nĩakoragwo ta mũndũ mwĩhia.
Ona rĩrĩa aarĩ mwana,
muthuri warĩ mũkũrũ
wegatwo Simioni nĩerĩĩte
Maria atĩ nĩkwarĩ na kĩeha
mbere wake.
Thikũ nini Jesũ atoragĩĩtwo,
mutumia ũmwe nĩokire na
akĩmũitĩrĩria maguta manungi wega
magũrũinĩ. Arutwo a Jesũ magĩteta
makiuga, “Nĩkwananga arananga
mbeca.” Jesũ akĩmera, “Eeka ũguo
nĩtondũ wa mathiko makwa.” Ciugo
cia magegania atĩa!
Thutha ũcio, Judasi, ũmwe wa
arutwo arĩa ikũmi na eerĩ a Jesũ,
agĩtĩkĩra gũkunyanĩra Jesũ kwĩ
athĩnjĩri arĩa anene arĩhwo thendi
mĩrongo ĩtatũ cia betha.
Thigũkũinĩ ya Ayahundi ya Bathaka, Jesũ
akĩrĩanĩra irio ciake cia mũico hamwe na
arutwo ake. Akĩmera maũndũ ma
kũgegania megiĩ Ngai na irĩkanĩro ciake
kũrĩ arĩa mamwendete. Jesũ agĩcoka
akĩmahe mũgate marĩanĩre na gĩkombe
manyuanĩre. Indo ici ciarĩ cia
             kũmaririkania atĩ mwĩrĩ wa Jesũ na
                           ningĩ thakame yake
                        ciaheanirwo nĩguo irehe
                              woheri wa mehia.
Jesũ agĩcoka akĩĩra arata
ake atĩ nĩagakunyanĩrwo,
na atĩ nĩmakoora
mamũtiganĩrie. Petero
akĩmwĩra, “Niĩ ndikoora.”
Jesũ akĩmwĩra, “Njamba
ĩtakũgĩĩte, nĩũkangana
maita matatũ.”
Ũtukũ ũcio, Jesũ agĩthiĩ kũhoya
kĩrĩmainĩ gĩa Gethisemane.
Arutwo arĩa maarĩ nake
magĩkoma. Jesũ akĩhoya akiuga,
“Baba, reke gĩkombe gĩkĩ kĩhĩtũke.
No ningĩ, tiũrĩa niĩ mwene
gwenda, no nĩ ũrĩa ũkwenda.”
O hĩndĩ ĩyo, gĩkundi kĩa andũ
gĩgĩũka mũgũndainĩ ũcio
gĩtongoretio nĩ Judasi. Jesũ
ndarũire nao, no Petero
nĩarengire gũtũ kwa mũthuri
ũmwe wa acio. Jesũ akĩhutia
gũtũ kũu na akĩmũhonia.
Nĩamenyaga atĩ kũnyitwo
gwake kwarĩ wendiinĩ wa Ngai.
Gikundi kĩu gĩgĩtwara Jesũ nyũmbainĩ ya mũthĩnjĩri Ngai ũrĩa
mũnene. Me kũu, atongoria a Ayahundi makiuga atĩ no nginya
                                              Jesũ oragwo. O hau hakuhĩ, Petero
                                                arũgamĩte agĩota mwaki ũrĩa
                                               wotagwo nĩ ndungata cia mũthĩnjĩri
                                                    Ngai ũcio, akĩroragĩra ũrĩa
                                                         gwathiaga na mbere.
Maita matatũ andũ makĩĩra Petero, “Muuma hamwe na Jesũ!”
Petero agĩkana maita matatũ, o ta ũrĩa Jesũ oigĩte nĩegwĩka.
                                                   Igũrũ rĩa ũguo, Petero
                                                         akĩrumana akĩhĩtaga.
O hĩndĩ ĩyo, njamba
ĩgĩkũga. Nĩ taguo warĩ
mũgambo wa Ngai
kũrĩ Petero. Aririkana
ciugo cia Jesũ, akĩrĩra
mũno.
O nake Judasi aagĩcokera mũno.
Nĩamenyaga atĩ Jesũ ndarĩ na
wĩhia kana ihĩtia o rĩothe. Judasi
agĩcokia thendi icio mĩrongo ĩtatũ
cia betha, no athĩnjĩri Ngai
matietĩkĩrire gũcioya.
Judasi agĩikia
mbeca icio thĩ,
akiuma – na akĩita.
Athĩnjĩri acio a Ngai magĩtwara
Jesũ mbere ya Pilatũ, ũrĩa arĩ we
warũgamĩrĩire wathani wa Kĩroma.
Pilatũ akiuga, “Ndirona mahĩtia ma
mũndũ ũyũ.” No kĩrĩndĩ kĩu gĩgĩthiĩ
na mbere kwanĩrĩra gĩkiugaga,
“Mwambe! Mwambe!”
Thutha mũtheri, Pilatũ agĩtĩkania
nao, agĩtuĩra Jesũ kũragwo na
njĩra ya kwambwo mũtharabainĩ.
Thigari cikĩmũgũtha ngundi,
cikĩmũtuĩra mata ũthiũinĩ, na
kũmũhũra na iboko.
Magĩthondeka kĩraũni kĩarĩ kĩa
mĩigua na magĩgĩthinĩkĩrĩria
mũtweinĩ wake. Magĩcoka
makĩmwamba mũtharabainĩ wa
mbaũ nĩguo akue.
Jesũ nĩamenyaga atĩ nĩagakua
kũhĩtũkĩra njĩra ĩno. Ningĩ
nĩamenyaga atĩ gĩkuũ gĩake
nĩgĩgatũma ehia arĩa
makamwĩhoka moherwo mehia
mao. Eki naĩ eerĩ nĩmambirwo
hakuhĩ na Jesũ. Ũmwe wao
nĩetĩkirie Jesũ – na agĩthiĩ
igũrũ. Ũcio ũngĩ ndamwĩtĩkirie.
Thutha wa kũnyarirĩka
mathaa maiganona, Jesũ
akiuga, “Nĩwathira,” na
agĩkua. Wĩra wake ũkĩrĩka.
Arata ake makĩmũthika
kaburiinĩ ya mũndũ mũna.
Thigari cia Kĩroma igĩkunĩka
kaburi na ikĩmĩrangĩra biũ.
Gũtirĩ mũndũ ũngĩangĩrire –
kana oime.
Angĩkorwo ũyũ nĩguo warĩ
mũico wa rũgano rũrũ-rĩ,
no rũkorwo rwĩ rwa
kĩeha. No Ngai agĩka
ũndũ wa magegania. Jesũ
ndaikarire e mũkuũ!
Kĩroko tene, kwĩ mũthenya wa
mbere wa kiumia, arutwo amwe
a Jesũ magĩkora ihiga rĩrĩa
rĩakunĩkĩte kaburi rĩeheretio
mũromoinĩ. Rĩrĩa marorire
thĩiniĩ, makĩona Jesũ ndarĩ ho.
Mutumia ũmwe agĩtigwo na thutha
akĩrĩrĩra hau kaburiinĩ. O rĩmwe, Jesũ
akĩmumĩrĩra! Mutumia ũcio
akĩhanyũka akenete kwĩra arutwo
acio angĩ, “JESŨ E MUOYO!
NĨMŨRIŨKU KUMA KŨRĨ AKUŨ!”
Thutha ucio Jesũ akiumĩrĩra arutwo ake,
na akĩmonia moko make kũrĩa athecetwo
na mĩcumarĩ. Ũhoro ũcio warĩ wa ma!
JESŨ NĨARIŨKĨTE! Akĩohera Petero
nĩũndũ wa kũmũkana, na akĩra arutwo
ake meere andũ othe ũhoro wake. Thutha
ũcio agĩcoka igũrũ kwa Ngai, kũrĩa oimĩte.
Thigũkũ ya mbere ya Gũkua
na Kũriuka kwa Jesũ
Rũgano kuma Kiugoinĩ kĩa Ngai,
kĩrĩa kĩ Ibukuinĩ rĩa Ngai,
rũrĩ thĩiniĩ wa
Mathayo 26-28, Luka 22-24,
Johana 13-21
“Ciugo Ciaku ciatarĩrio nĩirehaga ũtheri.”
Thaburi 119:130
24
Mũico
Rũgano rũrũ, rũrĩa rumĩte Ibukuinĩ rĩa Ngai, rũratũmenyithia igũrũ rĩa Ngai witũ wa magegania, arĩwe
ũrĩa watũmbire na ningĩ akenda ũmũmenye.
Ngai nĩoĩ atĩ nĩtwĩkĩte maũndũ moru, marĩa etaga mehia. Mũcara wa mehia nĩ gĩkuũ, no Ngai nĩakwendete
mũno makĩria nginya agĩtũma Mũrũ wake wa mũmwe, Jesũ, nĩguo oragwo mũtharabainĩ na aherithio
nĩtondũ wa mehia maku. Nĩacokire akĩriũka na akĩinũka mũciĩ igũrũ kwa Ngai! Ũngĩtĩkia Jesũ na ũmũrie
akuohere mehia maku, nĩegwĩka ũguo! Nĩegũka na atũre thĩiniĩ waku kuma rĩu, na ningĩ ũgatũrania nake
tene na tene.
Ũngĩtĩkia atĩ ũhoro ũyũ nĩ wa ma, ĩra Ngai ũũ: Mwendwa Jesũ, nĩndetĩkia atĩ wĩ Ngai, na nĩwatuĩkire
mũndũ nĩguo ũkue nĩtondũ wa mehia makwa, na rĩu wĩ muoyo. Nĩndakũhoya ũũke mũtũrĩreinĩ wakwa na
ũnjohere mehia makwa, nĩguo kuma rĩu, ngĩe na muoyo mwerũ, na mũthenya ũmwe ngoka ndũranie nawe
tene na tene. Ndeithia gũgwathĩkagĩra na gũgũtũrĩra ta mwana waku.
Nĩgũtuĩke ũguo. Thoma Ibuku rĩa Ngai na waranagĩrie nake o mũthenya o mũthenya! Johana 3:16
26
54 Thigũkũ ya mbere ya Gũkua na Kũriuka kwa Jesũ
54 The First Easter
Written by: Edward Hughes
Illustrated by: Janie Forest; Alastair Paterson
Adapted by: Lyn Doerksen
Before translating this story, please check if we already have that language at
www.bibleforchildren.org
Bloom Library Reference bloomlibrary.org/book/WGEsGtGfBL
Kikuyu (Gĩgĩkũyũ) Language
Kenya
Copyright © 2023, Bible for Children, Inc
http://creativecommons.org/licenses/by-nc-nd/4.0/
You may not use this work for commercial purposes. You may not make changes or build upon this work
without permission. You must keep the copyright and credits for authors, illustrators, etc.
You may translate the text without asking for permission, however you must notify us at
info@bibleforchildren.org. You must keep the copyright and credits for authors, illustrators, etc.
Rũtaũrĩtwo nĩ: Christian Lingua
Produced by: Bible for Children     www.M1914.org     24. September 2025
BFC, P.O. Box 3, Winnipeg, MB R3C 2G1, Canada