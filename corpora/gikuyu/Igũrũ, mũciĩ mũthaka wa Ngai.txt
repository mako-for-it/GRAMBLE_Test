60 Igũrũ, mũciĩ mũthaka wa Ngai
60 Heaven, God's Beautiful Home
Written by Edward Hughes        60/60 www.bibleforchildren.org
Kikuyu (Gĩgĩkũyũ) Language Story Book
Rĩrĩa Jesũ aatũraga thĩ, nĩerire
arutwo ake ũhoro wĩgiĩ igũrũ.
Agĩgwĩta “nyũmba ya Baba”, na
akĩmera atĩ kũu kwĩ nyũmba nyingĩ,
nene na thaka mũno. Igũrũ nĩ
gũthaka mũno makĩria, gũkĩra gũkũ
tũtũraga thĩĩno.
Jesũ akiuga, “Nĩngũthiĩ kũmũharĩrĩria gĩikaro. Na
ndamũthondekera gĩikaro kĩu, nĩngacooka ndĩmũnyite ũgeni kuo.”
Jesũ nĩambatire igũrũ thutha wa kũriũka kuma kũrĩ akuũ.
Ambatirio arutwo ake mamwĩroreire, itu rĩkĩmwamũkĩra,
makĩremwo
nĩkũmuona rĩngĩ.
Kuma hĩndĩ ĩyo, arũmĩrĩri a Kristũ nĩmaririkanaga kĩrĩkanĩro
 kĩa Jesũ gĩa gũkanacooka kũmagĩra. Jesũ oigire nĩagacoka
              rĩrĩa aterĩgĩrĩirwo. Gũkahuanĩka atĩa hiihi kũrĩ arĩa
                         magakorwo makuĩte atocokete? Ibuku rĩa Ngai
                                riugaga atĩ magathiĩ rĩmwe kwa rĩmwe
                                      gũtũranie na Jesũ. Gũkorwo mũndũ
                                           atarĩ thĩiniĩ wa mwĩrĩ, nĩgũkorwo e
                                                   hamwe na Mwathani.
Kũguũrĩrio, arĩrĩo ibuku rĩa
mũico thĩiniĩ wa Ibuku rĩa Ngai,
rĩtwĩraga ũrĩa igũrũ gwĩ kwa
magegania. Ũndũ ũrĩa wa
kũgegania mũno makĩria nĩ atĩ,
na njĩra ya mwanya, igũrũ nĩkuo
mũciĩ kwa Ngai. Ngai arĩ kũndũ
guothe, no gĩtĩ gĩake kĩa
ũthamaki kĩrĩ igũrũ.
Araika o hamwe na ciũmbe ingĩ cirĩ muoyo
matũraga mathathayagia Ngai kũu igũrũ.
O ũguo noguo andũ a Ngai othe arĩa
marĩkĩtie gũkua na magathiĩ igũrũ
mekaga. Mainagĩra Ngai nyĩmbo cia
mwanya cia kũmũgoca.
Ici nĩ ciugo imwe cia rwĩmbo rũmwe rũrĩa
mainaga: WE NĨWAGĨRĨIRE NĨTONDŨ
NĨŨTŨKŨRĨĨTE ŨGATŨHEANA KŨRĨ NGAI
NA NJĨRA YA THAKAME YAKU, KUMA
NDŨRĨRĨ CIOTHE NA MABŨRŨRI MOTHE
NA ŨGATŨTUA
ATHAMAKI NA
 ATHĨNJĨRI A NGAI
WITŨ. (Kũguũrĩrio 5:9)
Ibuku rĩa Ngai rĩkĩrĩkĩrĩria, rĩtarĩirie igũrĩ ta “Jerusalemu Njerũ”.
Nĩ itũra inene mũno rĩthiũrũrũkĩirio nĩ rũthingo rũnene. Rũthingo
rũu nĩ rwa mahiga metagwo jasiperi na rũhuana ta
gĩcicio gĩtheru biũ.
Mũthingi wa
rũthingo rũu
wagemetio na
mahiga ma goro
mũno
mahenahenagia marĩ
ma marangi mathaka
mũno.
O kĩingĩrĩro kĩa itũra
rĩu gĩathondeketwo
kuuma kwĩ ihiga inene
biũ rĩa ruuru!
Cingĩrĩro icio cia ruuru citihingagwo. Reke tũingĩre kuo
twĩyonere ... HAIYA! Igũrũ nĩ gũthaka mũno thĩiniĩ ona gũkĩra
nanja. Itũra rĩu rĩakĩtwo na thahabu ĩrĩa theru biũ ĩrĩa ĩhuana ta
gĩcicio gĩtheru. Ona njĩra
 yarĩo yakĩĩtwo
na thahabu.
Rũũĩ rũthaka na rũtheru mũno rwa maĩ ma muoyo
rũthereraga kuma gĩtĩinĩ kĩa ũthamaki kĩa Ngai. Na mĩena
yothe ĩĩrĩ ya rũũĩ rũu hena mũtĩ wa muoyo, ũrĩa twaiguire
ũhoro waguo mũgũndainĩ wa Edeni. Mũtĩ ũyũ nĩwa mwanya
mũno. Ũciaraga matunda ma mĩthembe ikũmi na ĩĩrĩ, o
mũthemba mwanya, mweri o mweri. Na mahuti ma mũtĩ ũcio
wa muoyo nĩmakũhonia mabũrũri.
Igũrũ gũtibataranagia ũtheri wa riũa kana mweri.
Riiri wa Ngai we mwene ũiyũragia itũra rĩu na
ũtheri wa magegania. Kũu gũtitukaga.
Ona nyamũ iria irĩ kũu igũrũ nĩ cia mwanya. Ciothe nĩ
horeri na nĩciendanĩte. Mĩthige na tũgondu irĩaga nyeki
ciĩ hamwe. Ona mĩrũthi ĩrĩa mĩnene ĩrĩaga nyeki ta
ng’ombe. Mwathani oigĩte, “Itigatihania kana ciũragane
kĩrĩmainĩ gĩakwa kĩrĩa gĩtheru.”
O tũgĩthiĩ na
mbere kwĩrorera,
kwĩ na indo
tũtarona kũu
igũrũ. Gũtirĩ
ciugo cia
marakara
ciiguĩkanaga kuo.
Gũtirĩ mũndũ
ũraharana kana
akeenda.
Gũtirĩ makuburi
mĩrangoinĩ,
nĩtondũ igũrũ
gũtirĩ aici. Ningĩ
gũtirĩ andũ arĩa
maragia maheni,
oragani, arogi,
kana eki naĩ a
mũthemba ũngĩ o
wothe. Gũtirĩ
wĩhia o wothe kũu
igũrũ.
Kũu igũrũ kwa Ngai gũtirĩ
kũrĩra rĩngĩ. Rĩmwe andũ a
Ngai nĩmarĩraga nĩtondũ wa
kĩeha kĩingĩ kĩrĩa menakĩo
mũtũrĩreinĩ ũyũ. Makinya
igũrũ, Ngai nĩakamagiria
maithori mothe.
Ningĩ igũrũ gũtirĩ gĩkuo. Andũ a Ngai magatũũra na Mwathani
tene na tene. Gũtirĩ kĩeha, gũtirĩ kũrĩra ona kana kuigua ruo
rĩngĩ. Gũtirĩ mĩrimũ, gũtirĩ gũtigana, ona kana mathiko. O
mũndũ o wothe kũu igũrũ nĩmũkenu
 hĩndĩ ciothe, nĩtondũ
wagũtũrania na Ngai.
Igũrũ rĩa mothe, igũrũ nĩ gwa tũhĩĩ na tũirĩtu (ona ningĩ andũ
agima) tũrĩa twĩtĩkĩtie Jesũ Kristũ ta Mũhonokia watuo na
tũkamwathĩkĩra ta Mwathani watuo. Kũu igũrũ nĩkũrĩ ibuku
rĩtagwo ibuku rĩa Gatũrũme rĩa Muoyo.
Rĩiyũrĩte marĩtwa ma andũ.
Nĩũĩ marĩtwa ma andũ arĩa
mandĩkĩtwo ibukuinĩ rĩu? Andũ
arĩa othe mehokete Jesũ.
Rĩtwa rĩaku rĩho?
Ciugo cia mũico cia Ibuku rĩa Ngai iria ciarĩtie ũhoro wa igũrũ, nĩ
cia kũnyita andũ ũgeni na njĩra nene. “Nake Roho na mũhiki
marauga, ‘ũka!’ Reke ũrĩa ũkũigua oige, ‘ũka!’ Reke ũrĩa
mũnyotu ooke. Na ũrĩa wothe ũkwĩrirĩria, reke atahie maĩ ma
muoyo hatarĩ marĩhi.”
Igũrũ, mũciĩ mũthaka wa Ngai
Rũgano kuma Kiugoinĩ kĩa Ngai,
kĩrĩa kĩ Ibukuinĩ rĩa Ngai,
rũrĩ thĩiniĩ wa
Johana 14; Akorintho wa Kerĩ 5;
Kũguũrĩrio 4, 21, 22
“Ciugo Ciaku ciatarĩrio nĩirehaga ũtheri.”
Thaburi 119:130
17
Mũico
Rũgano rũrũ, rũrĩa rumĩte Ibukuinĩ rĩa Ngai, rũratũmenyithia igũrũ rĩa Ngai witũ wa magegania, arĩwe
ũrĩa watũmbire na ningĩ akenda ũmũmenye.
Ngai nĩoĩ atĩ nĩtwĩkĩte maũndũ moru, marĩa etaga mehia. Mũcara wa mehia nĩ gĩkuũ, no Ngai nĩakwendete
mũno makĩria nginya agĩtũma Mũrũ wake wa mũmwe, Jesũ, nĩguo oragwo mũtharabainĩ na aherithio
nĩtondũ wa mehia maku. Nĩacokire akĩriũka na akĩinũka mũciĩ igũrũ kwa Ngai! Ũngĩtĩkia Jesũ na ũmũrie
akuohere mehia maku, nĩegwĩka ũguo! Nĩegũka na atũre thĩiniĩ waku kuma rĩu, na ningĩ ũgatũrania nake
tene na tene.
Ũngĩtĩkia atĩ ũhoro ũyũ nĩ wa ma, ĩra Ngai ũũ: Mwendwa Jesũ, nĩndetĩkia atĩ wĩ Ngai, na nĩwatuĩkire
mũndũ nĩguo ũkue nĩtondũ wa mehia makwa, na rĩu wĩ muoyo. Nĩndakũhoya ũũke mũtũrĩreinĩ wakwa na
ũnjohere mehia makwa, nĩguo kuma rĩu, ngĩe na muoyo mwerũ, na mũthenya ũmwe ngoka ndũranie nawe
tene na tene. Ndeithia gũgwathĩkagĩra na gũgũtũrĩra ta mwana waku.
Nĩgũtuĩke ũguo. Thoma Ibuku rĩa Ngai na waranagĩrie nake o mũthenya o mũthenya! Johana 3:16
19
60 Igũrũ, mũciĩ mũthaka wa Ngai
60 Heaven, God's Beautiful Home
Written by: Edward Hughes
Illustrated by: Lazarus; Alastair Paterson
Adapted by: Sarah S.
Bloom Library Reference bloomlibrary.org/book/FypvpIuKRr
Kikuyu (Gĩgĩkũyũ) Language
Kenya
Copyright © 2022, Bible for Children, Inc
http://creativecommons.org/licenses/by-nc-nd/4.0/
You may not use this work for commercial purposes. You may not make changes or build upon this work
without permission. You must keep the copyright and credits for authors, illustrators, etc.
You may translate the text without asking for permission, however you must notify us at
info@bibleforchildren.org. You must keep the copyright and credits for authors, illustrators, etc.
Rũtaũrĩtwo nĩ: Christian Lingua
Produced by: Bible for Children     www.M1914.org     24. September 2025
BFC, P.O. Box 3, Winnipeg, MB R3C 2G1, Canada